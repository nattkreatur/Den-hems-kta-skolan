Den hemsökta skolan

Du har vandrat långt och länge genom den mörka skogen i fullmånens sken.
Klockan är efter midnatt och du står nu utanför den hemsökta skolan.
Du ska livesända en TikTok-live video när du undersöker skolan,
målet är att visa alla hur modig du är och få en massa följare.
Men när skuggorna dansar i månljuset börjar du ångra dig.
Det prasslar i en närliggande buske och du får en klump i magen.

Vad gör du?

	1. Jag går in
	2. Jag går hem

1. 
Buske hit och buske dit, du sätter Laxtonkepsen på huvudet och tänker att
det är nu det gäller. Du går in genom huvudéntren och möts av en stor hall.
Månen lyser in genom fönstren och kastar långa skuggor men lyser samtidigt upp
lokalerna i ett blått sken. Framför dig har du en stor stentrappa till övre plan
och till höger om dig har du en lång korridor.

Vart vill du gå?

	1.1 Jag går upp för trappan
	1.2 Jag tar den högra korridoren

2.
Du vänder tvärt på klacken och tänker "F dis shiiet"...
…men du hinner knappt gå mer än två meter innan det hoppar fram en varulv och äter upp dig.
Du hann inte ens ta en selfie...

1.1 Uppför trappan
Du går långsamt upp för den dammig gamla trappan, brädorna knarrar under dina fötter.
När du når toppen av trappan möts du av en lång hall med klassrum på båda sidor.
Du går in i det första klassrummet till vänster och möts av rader av tomma bänkar.
Du ser också att det finns en dörr som leder till nästa klassrum så du behöver inte gå
tillbaka ut i hallen om du inte vill. Plötsligt hör du steg i trappan utanför.

Vad gör du?

	1.1.1 Jag gömmer dig i ett skåp
	1.1.2 Jag flyr in i nästa klassrum

1.1.1.1
Det är kvavt och instängt i skåpet. Fotstegen kommer in i rummet. Du håller andan medan
du hör stegen gå ett varv runt hela rummet och sedan fortsätta in i nästa klassrum.
Samtidigt som du öppnar luckan för att krypa ut känner du en smärta i vaden. Du har
blivit biten av en råtta i skåpet. Beklämd över att det nu har blivit hål i dina nya
byxor går du hem och skiter i den här hemsökta jäkla skolan.

Några veckor senare dör du i sviterna av en långdragen infektion som hade sitt ursprung 
i ett råttbett.

1.1.1.2
Du flyr in i nästa klassrum. Rakt fram har du en dörr in till ytterligare nästa klassrum
och till höger har du en dörr som leder ut mot hallen igen. Bakom dig kan du höra hur 
fotstegen kommer in i rummet och går ett varv och fortsätter sedan rakt mot dig.

Vad gör du?

	1.1.1.2.1 Jag flyr vidare in i nästa klassrum
	1.1.1.2.2 Jag flyt ut i hallen

1.1.1.2.1 Du flyr vidare in i nästa klassrum
Du springer in i nästa klassrum. Stegen bakom dig tystnar och du börjar nu känna dig säker.
På tavlan står det 'Datorteknik'. En kyla sänker sig snabbt över rummet och en skepnad
uppenbarar sig bakom lärarens skrivbord. Det är vålnaden av läraren i Datorteknik. Hon
spänner ögonen djupt i dig och säger 'Det blir F'.

Du avlider av skam.

1.1.1.2.2 Du flyr ut i hallen
Du springer ut i hallen och in i klassrummet tvärsöver. Du hör inte längre fotstegen
och du verkar vara utom fara. I det här klassrummet är det ett stort hål i golvet
och ett öppet fönster. Du hör prassel i buskarna utanför.

Vad gör du?

	1.1.1.2.2.1 Jag hoppar ner i hålet
	1.1.1.2.2.2 Jag tittar ut genom fönstret

1.1.1.2.2.1 Du hoppar ner i hålet
Du landar i köket med en hög duns. Vad det än var som följde efter dig på övervåningen
hör din landning och fotstegen smattrar ner för trappen. Paniken sprider sig i din kropp
och du måste tänka fort.

Vad gör du?

	1.1.1.2.2.1.1 Jag kryper in i ugnen och gömmer dig
	1.1.1.2.2.1.2 Jag har fått nog, du konfronterar monstret

1.1.1.2.2.1.1 Du kryper in i ugnen och gömmer dig
Detta visar sig snabbt vara en dålig idé då det väsen som har jagat dig går raka vägen
in i köket och startar ugnen. Medan du grillas till döds hinner du reflektera över hur
dumt det var att du inte visste att elen var påslagen i byggnaden. Isåfall hade du ju
bara kunnat tända taklamporna istället för att fjanta runt i mörkret.

1.1.1.2.2.1.2 Du har fått nog, du konfronterar monstret
Du beväpnar dig med en stekspade och inväntar sammandrabbningen. Dörren flängs upp och
in springer ett spöke som ser ut som en gammal mattant, hon springer raka vägen till
ugnen och sätter på den och fortsätter sedan genom dig bort mot skafferiet. Det visar sig
vara en vålnad som bara rör sig i ett mönster och bryr sig inte alls om dig. Lättad
men fascinerad dokumenterar du händelsen på TikTok och tänker på att du nu ska gå viral.

Grattis du överlevde den hemsökta skolan!

Prolog
Tyvärr var det dåligt ljus och du skakade av rädsla när du filmade spöket så filmen blev
av rätt låg kvalitet. Du fick tre nya följare och toppkommentaren under videon blev
'Why do these idiots Always film shit like this with a f-in toaster?'. Du känner dig
aningen misslyckad. En kommentar längre ner är mer positiv och tycker att du har gjort
ett bra jobb. Hen vill gärna att ni träffas imorgon igen vid den hemsökta skolan för
att utforska den tillsammans. Du tycker att personen verkar frän och seriös då hen har
en mycket verklighetstrogen varulv som profilbild.

Slut!


1.1.1.2.2.2 Du tittar ut genom fönstret
Du tittar ut genom fönstret och nedanför dig är buskarna och huvudentrén till skolan där 
du gick in tidigare. Det är samma buskar som prasslade innan, och eftersom du känner dig trygg på andra våningen fortsätter du titta ner för att försöka se vad det är.

Plötsligt hoppar en stor varulv upp och biter av dig huvudet.

Det sista du hinner tänka innan du dör är 'röva'.

1.2 Högra korridoren
Du vandrar längs med korridoren och betraktar lektionssalarna som radar upp sig på
din vänstra sida. Några dörrar är stängda medan andra står på glänt, genom springan
ekar salarna tomma med bord och bänkar som vittnar om en tid då skolan var full av
liv och rörelse. Längst bort i korridoren finns en dörr som leder ner till källaren.
Plötsligt hör du ett kväkande ljud från Biologi-salen.

Vad gör du?

	1.2.1. Jag flyr ner i källaren
	1.2.2. Jag går in i Biologisalen för att undersöka

1.2.1 Källaren
I källaren möts du av ett totalt mörker och det är oklart om du känner dig säkrare
här. Snarare känner du dig dum för det var ju läskigare här nere, du lyser dig fram
med mobilens sken och du hittar en dörr märkt 'Pannrum' och en dörr märkt 'Städskrubb'.
Du hör fotsteg på väg nerför trappan. Hjärtat bultar och du måste gömma dig.

Vilket rum väljer du?

	1.2.1.2 Pannrummet
	1.2.1.2 Städskrubben

1.2.2
Du kliver in i salen men möts av en kväljande amfibiestank. När du tittar närmare
på akvariet i hörnet ser du att klassens experiment på de lokala paddorna har blivit
kvarglömda då skolan lades ner. När du ser det krossade glaset och de gigantiska
paddformade fotspåren på golvet inser du att något har muterat utom kontroll i den
isolerade miljön. 

När du känner en slemmig hand med simhud läggas på din axel förstår du att det är slut.

Du är död.

1.2.1.2 Pannrummet
Du forcerar den tunga dörren till pannrummet och springer in medan fotstegen utanför
blir allt högre. I brist på gömställen kryper du in i den gamla pannan för att gömma
dig, du stänger till luckan och kryper ihop i mörkret. Utanför hör du hur fotstegen
kommer in i pannrummet, men också hur de går ut från rummet. Du känner lättnad över
att ha klarat dig och försöker nu att krypa ut ur pannan igen men luckan har fastnat!

Du kämpar för ditt liv men syret tar snart slut precis som ditt liv. Och fastän ditt
liv är slut kommer du snart att bli känd! För när du blir hittad går du viral på TikTok 
som "Stupid kid crawled in boiler and died a horrible death". En liten tröst iaf!



1.2.1.2 Förrådet
Du gömmer dig bakom en hylla i förrådet och du hör hur fotstegen går in i pannrummet.
Sedan går de ut och fortsätter bort, djupare in i källaren. Du drar en lättnadens suck
och tar ett kliv mot dörren men i mörkret råkar du välta hyllan så att du får den över
dig. Olyckligtvis faller du med huvudet först ner i skurhinken.

Fastklämd drunknar du sakta i det sura vattnet, dina sista tankar blir på dina tre
TikTok-filföljare.

